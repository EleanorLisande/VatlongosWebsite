[
  {
    "objectID": "about.html",
    "href": "about.html",
    "title": "Abaot",
    "section": "",
    "text": "Websaet ia hemi soemaot ol risos long saed blo Vatlongos lanwis.\nEleanor Ridge, wan linguist long Massey University long New Zealand i lukaotem websaet ia."
  },
  {
    "objectID": "grammar.html",
    "href": "grammar.html",
    "title": "Gramma",
    "section": "",
    "text": "Seksen ia hemi olsem wan buk blo lanwis we ol linguist oli kolem wan ‘Gramma’. Buk ia hemi traem givim fulap infomesen lo saed blo ol rul insaed lo wan lanwis. Evri lanwis i gat sam rul lo saed blo ol saon insaed lo lanwis, hao blo mekem ol wod insaed lo lanwis, mo hao blo mekem ol sentens insaed lo lanwis.\nLo saedba yu save jusum wan wan japta we i kaveremap ol difdifren eria blong lanwis ia Vatlongos. Naoia hemi kaveremap ol saon mo ol speling nomo, be bae mi gohed blo raetem mo japta."
  },
  {
    "objectID": "index.html",
    "href": "index.html",
    "title": "Vatlongos Websaet",
    "section": "",
    "text": "Websaet ia hemi blong ol risos long Vatlongos lanwis blo Saot-Is Ambrim, long Vanuatu.\nThis is a Quarto website.\nTo learn more about Quarto websites visit https://quarto.org/docs/websites."
  },
  {
    "objectID": "phonology.html",
    "href": "phonology.html",
    "title": "Saon mo speling",
    "section": "",
    "text": "Japta ia bae i tokabaot ol saon blo Vatlongos, mo sam tingting lo saed blo hao blo raetem ol saon blo Vatlongos.\nJapta ia bae i gat fulap toktok we i aot lo eria blo linguistics we oli talemaot ‘phonology’. Bae mi traem yusum Bislama we i posibol, be samtaem bae mi mas yusum sam toktok blo Inglis mo linguistics, mo bae mi traem explenem gud.\nTufala toktok we oli impoten blo toktok lo saon hemi consonant mo vowel. Ol consonants oli ol saon we yu blokem air lo maot blo yu. Mo ol vowels oli ol saon we ea i jas kamaot nomo – yu stap jenisem sep blo hem witem maot mo tang blo yu, be yu no blokem hem.\nTu bae yumi yusum wan special alphabet we ol linguist i talemaot ‘International Phonetic Alphabet’ (IPA). Sipos yu save ol symbol ia, bae yu andastandem gud ol saon blo evri lanwis lo wol. Taem we mi raetem wan leta insaed lo ol /slash/ o [skwea bracket], hemi minim se hemi wan IPA symbol.\nBae yumi tokbaoat ol consonant festaem, afta ol vowel, mo soemaot from wanem oli ol difdifren saon lo Vatlongos. Neks bae yumi tokabaot ol saon blo Bislama mo Inglis we i save kam insaed lo Vatlongos, mo laswan bae yumi tokabaot hao ol saon i save kam tugeta insaed lo ol syllable, we hemi olsem wan bit insaed lo lanwis."
  },
  {
    "objectID": "phonology.html#ol-stop",
    "href": "phonology.html#ol-stop",
    "title": "Saon mo speling",
    "section": "Ol stop",
    "text": "Ol stop\nBae yumi stat wetem /p/ /t/ /k/ from trifala ia yumi mekem lo sem fasin nomo: yumi stopem ea wantaem, afta yumi lego air bakagen mo taem we yumi lego air bakagen, i mekem wan bigfala saon wantaem.\nTraem talem /p/ be putum han blo yu lo fored blo fes blo yu. Bae yu harem se i no gat ea, afta bigfala air i kamaot wantaem nomo. Lo English mifala talem se ol saon ia 'stop consonants'.\nTri saon ia i difren nomo lo ples lo maot we yumi stopem air olsem. /p/ yumi stopem air lo tufala lips blo yumi. /t/ yu stapem air lo fored lo tang. Mo /k/ yu stapem air lo bak blo tang blo yu, antap lo ruf blo maot blo yu.\nTraem mekem trifala naoia mo harem se lips mo tang blo yu i stap wea taem we yu mekem."
  }
]